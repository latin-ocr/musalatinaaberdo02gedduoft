CARPEans’ GARDEN.

LXXI. DE HORTO CARPESII.

Pruna leges alibi flavas imitantia ceras,

Et quae Thisbaeo mora cruore rubent.
Quaeque solent mensis servari poma secundis,
Et pira cum cerasis, castaneasque nuces.
Hic *tuus hortus habet, Carpesi‚ sectile porrum,
Et virides malvas, prototomosque rudes.

Et cum lactuca, fabrorum prandia, betas,
Quodque ciet Venerem, vile ministrat olus.

Narcissos hic flere duos, tres iridis arcus,
Quatuor hic cernis lilia, quinque rosas.

Cetera sunt tribuli, paliurus, lappa, cicuta,
Aut urtica nocens, aut inimica filix.

Hunc tibi quae servent, nec rubri tela Priapi,
Nec semper vigilis quaere draconis opem.

Hortus hic ipse sua se paupertate tuetur,
Hac a se fures pellit et arcet aves.

2. DE EODEM.

Hortule‚ quern propriis Carpesius aequat ocellis,
Nil te pauperius, nil minus orbis habet.

Te tegeret totum, tanta est angustia, cassis,
Quem vaga pendentem de trabe musca timet.

Teque pulex uno posset transmittere saltu,
Et quae de mediis¹ rana coaxat aquis.

Tu poteS, Automedon citius quam flectat habenas,
Totus ab impasto pumilione fodi.

Infelix olitor gremio vix mandet avaro
Semina, Pygmaei quot capit una manus.

Quod reddis domino, vix det ientacula muri,
Vix levet hinc tenuem sicea cicada famem.

2. Thisbaeo.] Also in No. LXXXVI. Story is in Ovid, Met., IV. 127.

39

10

20

