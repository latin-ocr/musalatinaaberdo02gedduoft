222

PARERGA (SUPPLEMENT).

Ubera plena gregi, loculi mihi semper inanes,
Aureus huic nitor est, me tegit atra cutis.
Sed mihi cum saxis res est, adamantina vobis
Pectora sunt, pelagi surdior auris aqua.
Atque utinam tantum caneretur nenia surdo,
Aut raperent questus ventus et unda meos.
Dum peto quod fas est, balatus tollitur ingens,
Parsque gregis cornu me petulante ferit.
Prurit et in pugnam natis modo cornibus agnus,
Quaeque potest posito ventilat arma metu.
Exuit humanos Circaeo carm'ine vultus
Per mare Dulichium turba secuta ducem.
Pars suis immundae rictus, pars tigridis ungues,
Cornua pars torvi sumpsit et ora bovis.
Hic ritu latrare canis, pars instar aselli
Rudere, pars coepit more ululare lupi.
An mihi balantum grex est quoque versus in hircos?
An tantum placidae degenerastis oves?
Me nimis obliquis oculis pecus omne tuetur,
Hirta nimis frons est, et caperata nimis.
Mulgeo nequidquam, nequidquam vellera posco,
Haec quoque dum posco, cogor acerba pati.
Hoc mihi fas esset Diti mactare bidental:
Ille Deus nigrae sanguine gaudet ovis.
In pecus ingratum fas esset stringere diras,
Telaque quae summo sub Iove pastor habet.
His ego percussas vidi tabescere caulas,
Et pecoris nitidos saepe perire duces.
Lacteus aruerat liquor, emorientibus herbis,
Et proli genitrix ferre negabat opem.
Candida mutato defluxit lana colore.
Et suit illuvie tota peresa cutis.
His tamen abstineo : Dominus pecorisque ducisque
Tempore venturo fors meliora dabit.

78. Dulichium ducem] Ulysses.
92. Telaque.] The weapons of excommunication.

70

80

90

100

