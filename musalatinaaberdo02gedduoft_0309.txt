PARERGA (SUPPLEMENT). 213

Vir famulam quoties oculo propiore tuetur,
Legitimi iurat vincula rupta tori.
Prole domum replet mulier, florente iuventa,
Et studiis partas depopulatur opes, 100
Uxor anus tussi Musas ructuque fatigat,
Aes quoque, dum medicos consulit, omne perit.
Quam male coniugium Musarum cedat alumnis,
Socratis exemplo discere tiro potest.
Illius, ah, thalami rixis patientia victa est,
Et domus afflicto carnificina fuit.
Nec mala connubii mors nuptae terminat: uxor,
Hei mihi, post cineres saepe molesta viro est.
Coniuge sublata flevit miserabilis Orpheus,
Vidit et hunc Rhodope nocte dieque queri. 110
Mox ubi lamentis Rhodopen complesset et Hebrum,
Trux dolor ad Stygias currere iussit aquas.
Terruit hic vatem tria pandens Cerberus ora,
Infernique lacus, Eumenidumque faces.
Inde pedem referens, amissa coniuge rursus
Quam miserabilibus polluit ora modis!
Mensibus, heu, septem deserti ad Strymonis undas
Flevit: erat coniux omnis origo mali.
Ah, soror, ah, nostros noli sic perdere cives ε
Apta tuis fiammis pectora plebis habes. 120
Bina tuus fert tela puer, facit illud amorem,
Hoc fugat, hae mystas cuspide tange meos.

117. Strymonis] Closely follows the footsteps of Virgil in Georg.‚ IV. 508, etc.

 

