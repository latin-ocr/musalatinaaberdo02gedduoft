62

EPIGRAMMATA.

LXXXVII. DE HORTO PATRICII BLACKH, SARTORIS
REGII.

Hortus hic est Blacki‚ montes situs inter et undaS‚
Orbis et extremo paene sub axe iacens.
Hic ferrugineas violas, argentea passim
Hic legis auricomis lilia mixta rosis.
Puniceos inter spirat narcissus ocellos,
Muricis hi flammas, provocat ille nives.
Caeruleas aquileia virens hic explicat alas3
Hic fios Oebalio sanguine tincte rubes.
Sive papavereos, seu quaeris Paeonis ignes,
Hic cum Paeoniae flore papaver habes. 10
Hic rutilat Veneri quondam dilectus Adonis,
Hanc, amaranthe, tuo murice pingis humum.
Nec desunt tulipae, nec mille coloribus iris.
Caelum imitans, sceptro nec diadema comes.
Aspicis et myrtos, et amantes carmina lauros,
Inter et hibernas luxuriare rosas.
Hic pira flava nitent et baccis caerula ficus3
Hic lita Thisbaeo sanguine mora rubent.
Hic roseas inter cerasos, quae Punica tellus,
Quaeque ferax mittit Media, poma vides. 20
Hic nemus Alcinoi spectas, et Adonidis hortos,
Quicquid et Hesperidum protulit almus ager.
Stulta tibi nimium noli Natura placere ε
Haec ars, et domini daedala pinxit acus.

1. Montes situs inter.] This seems to mean “on Scotland's rugged strand‚” so as

to heighten, by contrast, the beauty of the art.

8. Oebalius] Poetic sor “ Spartan,’' an allusion to the story of Hyacinthus.
13. Tulipae] See also No. LIII. 2.
18. Thisbaeo.] See note on LXXI. 1.

