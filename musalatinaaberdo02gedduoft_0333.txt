 

PARERGA (SUPPLEMENT). 237

Cur ego mancipium Clario sum factus alumno?
Cur stultae pretium garrulitatis eram ?
Hei mihi, cur illam iam cogor linquere dextram,
Quae toties victriX, me comitante, fuit ?
Si donandus eram, digitis regalibus apta
Strena fui, dextrae vel Cytherea tuae.
Est dea, prae reliquis nimium quam deperit heros,
Ah, magis hanc decuit sardonychata manus.
Huic ego debebas, veteri quia lege Quiritum,
Annulus est fidei pignus et arrha tori. 40
Huic ego donabor, dicebam, strena, Calendis,
Iane, tuis; voto spes quoque iuncta fuit.
Me dea, dicebam, digitis gestabit eburnis,
Et fiam sceptri, quod gerit illa, comes,
Fors mihi se Divae substernet regia cervix,
Quae non calcatae cernitur aequa nivi.
Forsan et in tenera lucebo pendulus aure,
Lapsus et hinc roseos forte subibo sinus.
Fors dea sidereae libabit basia gemmae,
Basia sexcentis ante negata procis. 50
Haec ego fingebam, spes me sed lusit inanis,
Hei mihi, me cultor nunc Heliconis habet,
Nullius articulos, vatum si dempseris, odi,
Hos tamen, ah, domino sic statuente premo.
Ast ego nec Dominum culpo, nec vellico vatem,
Fortunae tantum de levitate queror.
Maiorum titulis dignum se praestitit Heros,
Regibus hic ortus regia dona dedit.
Hic quoque credatur regali munere dignus,
Qui meruit tanti principis esse cliens. 60

58. Regibus hic ortus] See note on CLV.‚ l. 7.

[End os the Supplement to the “Parerga,” viz„ CLII.-CLVI.‚ as
added iu iiliddelbzarg Editiou, 1642]

