PARERGA (SUPPLEMENT). 231

Sed neque molliculam vel pictam murice pellem
Praedico; laus aliis convenit illa feris. 10
Quae mihi prae reliquis concessit Iuppiter, audi:
Adde fidem dictis, non ego ficta loquar.
Mascula me virtus commendat et igneus ardor:
Crede mihi, feles Martia turba sumus.
Torva mihi frons est, cervix villosa, pyropi
Sunt oculi flammis sideribusque pares.
His regor in tenebris, et opacae noctis in umbra,
Solus quadrupedum de grege, luce fruor.
Ora rigent setiS, creber linguam asperat imbrex,
Acrius hac mordax radere lima nequit. 20
Pes celer est, ungues rigidi, stimulique minaces,
Qualibus armari tu, paliure, soles.
Hos ego nunc stringo, nunc mollibus occulo thecis,
Bile calens nudo, curn cadit ira, tego.
Adde iubas collo, da molem fortibus armis:
Mox leo censebor, qui modo felis eram.
Effigies ego sum saltem germana leonis,
Illius et mores ingeniumque sequor.
Omne mihi studium est venando quaerere praedam,
Et iuvat in volucres comminus ire feras. 30
Non tamen immanes sector cum tigribus ursos,
Dente nec agrestes figere tento sues.
Nullius armentum populor, tenerosque iuvencos,
Nec mea vel pastor, vel pecus ora timet.
Praeda mihi mus est? interdum capto volueres,
Proxima quas laribus silva vel hortus habet.
Si, cum ponis acum, venando fallere tempus
Te iuvat, hirsutos ne, Dea, quaere canes.
Nec iuga tu Grampi, silvas nec cinge paternaS,
Ah loca virgineo non adeunda pede. 40
Rectius his oculos pascat Latois Amazon,
Quae tua delectet lumina, praeda domi est,

19. Imbrex] This indicates the furrowing of the tongue‚ like the tiling os a roos.

 

