138

EPIGRAMMATA.

9. DUMBARUS.

Istis, quae numeras, fateor, Deus aliger armis
Militat3 ast oculi sunt in amore duces.

10. IONSTONUS.

Primus honos oculis merito debetur, at ista
Arma puellari sunt magis apta gregi.

11, DUMBARUS.

Femineos ergo cur non Dea sumpsit ocellos,
Apta puellari si petit arma choro?

12. IONSTONUS.

Obtulit infanti sua lumina mater Amorum,
Sed puduit castam lumina ferre lupae.

13 DUMBARUS

Cur oculos illi praeberet Cypria mater,
An tua capta oculis, an Dea lusca fuit?

14.10NST0NUs.

Nec fuit orba oculis, nec lusca, sed urere flammis
Cuncta timens, oculos occulit illa suos.

15. DUMBARUS.

Si clades hominum metuens abscondit ocellos,
Cur non abscondit colla, labella, genas?

16.10NSTONUS.

Hoc quoque fecisset, sed prudens virgo timebat,
Desereret terras ne fugitivus Amor.

