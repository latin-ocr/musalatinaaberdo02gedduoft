184

CXXXIII.

EPIGRAMMATA.

HUNTLAEI FILIAE.

Accipe cum catula, regalis virgo, catellum,
Quos a Bennachiis mittit Eliza iugis.
Femina reginae titulo, mas nomine regis
Gaudet, et est sexus splendor uterque sui.
Mollitie violas superant, candore ligustra,
Terga nitent Paphiis vermiculata rosis.
Hos canis enixa est, caeli quae possidet arces,
Nunc decus astrorum, virginis ante comes.
Est felix nimium genitrix, tellure relicta,
Lucida quae meruit scandere templa Iovis.
Fortunam superat genitricis pumila proles,
Dum subit auratos, quos colis, Anna, lares.
Nobile par tecum nitida colludet in aula,
Carpet et ambrosias, te tribuente, dapes.
Tu, quoties parvis simulant latratibus iras,
Palpabis nivea serica terga manu.
Basia fors roseis audebunt ferre labellis,
Vel si non audent, tu, Dea, forte dabis.

Forsan et invadent gremium fraterque sororque,

Et simul in molli stertet uterque sinu.
Numine cur posito pennas sibi sumpsit oloris
Iuppiter et torvi cornua flexa bovis?
Si quis amat superum, donis similetur Elizae,
Anna, tuo propius si cupit ore frui.

1. Regalis] As being of royal descent.
7. Canis.] Allusion to the dog Maera and the virgin Erigone.

CATELLI ANNAE GORDONIAE, MARCHIONIS

10

20

