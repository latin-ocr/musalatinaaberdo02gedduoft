212 PARERGA (SUPPLEMENT).

Nil ferulae, nil dextra iuvat plagosa magistri,
Pro pudor! ille suae coniugis arma timet.
Stant circum famulae, tenet haec, trahit illa, supinum
Pars premit, hamato pars secat ungue genas.
Turba furens nunc saxa rotat, nunc fragmina vitri,
Saucia nunc vivas spargit in ora faces. 70
Tota volat circum scapulas humerosque supellex:
Quid faciat? Victas porrigit ille manus.
Sub iuga sic missus, nuptae vir more ministri
Servit, et ancillae munia iussus obit.
Nunc agitat cunas, nimium ne vagiat infans,
Nunc canit, ut somnos provocet arte leves.
Et versare veru miser et disponere mensas
Cogitur, et tepidis addere ligna focis.
Vapulat, uxori quoties vel trita lacerna,
Vel cadus est vacuus, vel sine farre penus. 80
Illa cutem curans, dat somno tempora lueis,
Stertit et hesterno semisepulta mero.
Mane novo, pictos promit de pyxide vultus,
Et niveas Cypria purpurat arte genas.
Saepe comam varians, nunc hanc, nunc induit illam3
Et nigra nunc vestis, nune placet aequa nivi.
Non tot in effigies abiit maris incola Proteus
Nec male constantis rex Achelous aquae.
Nec faciem toties mutat soror aurea Phoebi,
Certior et polypo creditur esse color. 90
Artibus his omni coniux emungitur auro,
Vix superest misero bibliotheca seni.
Nec modus est damnis, si cui formosa marita est,
Sunt cum sexcentis bella gerenda procis.
Si, quam nemo roget, turpis fors ducitur uxor,
Quam grave supplicium, taedia quanta parit ἒ

75. Curias] Nearly contemporary was the case of Richard Hooker, “rocking the
cradle ’‘ while composing the Ecclesiastical Polity (Walton's Lives).

85. Induit.] The text has ‘⁴ indicit,” bad in sense and mette. ‘⁶ Induit '⁷ must be read
instead.

