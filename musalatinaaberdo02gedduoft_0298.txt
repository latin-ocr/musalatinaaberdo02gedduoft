202

EPIGRAMMATA.

CXLVI. AD DOMINAM, EX ANGLICO.

Ne rogites, roseum sol dum iubar explicat, auro
Fulgentes atomi, quo volitare parent.

Hoc caeli superumque favor te pulvere donat,
Et Venus hune cirris implicat ipsa tuis.

Ne rogites, quo carpat iter Philomela, pruina
Dum ruit, et patrium stat sine fronde nemus.

Illa tui liquido se condens gutturis antro
Hic hiemat, vernum fundit et inde melos.

Ne rogites, quo Flora rosas ableget, ab Arcto
Sol ubi declives in Noton urget equoss

Hae tibi se sistunt Í¾ tu mille rosaria mundo
Sufficis, et florum semina mille foves.

Ne rogites, rutilas quo mergant gurgite flammas
Sidera, quae labi, nocte silente, vides.

Haec oculis rapis astra tuis, his orbibus haerent,
Non secus ac superis sidera fixa rotis,

Nec rogiteS, nidum phoenix an ture calentem
Ponat in Eois Hesperiisve plagis.

Ad te festinans senio confectus inerti,
Ales in ambrosio liquitur ille sinu.

10

20

