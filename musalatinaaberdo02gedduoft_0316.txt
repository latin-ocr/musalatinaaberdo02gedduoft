220 PARERGA (SUPPLEMENT).

CLIII. TITYRUS IEIUNANS, SIVE ECCLESIASTES
HEAUTONTIMORUMENOS.

Lis mihi vobiscum est, nitidae, mea cura, bidentes,
Pro quibus upilio taedia mille tuli.
Lis mihi curn ducibus gregis est, agnisque petulcis,
Ipse meas in ius poscere cogor oveS.
Cum grege turpe quidem est pecoris pugnare magistros, >
Sed tamen a pugna, quam paro, crimen abest.
Fas mihi tutari leges et publica iura,
Turpiter a vobis quae violata queror.
Ius violat quisquis messori subtrahit escam,
Vel trituranti subligat ora bovi. 10
Supplicis in morem, vos dum nutricia posco,
Dum peto pro meritis praemia, littus aro.
Me mala pauperies curis dum torquet iniquis,
Fabula sum sociis ludibriumque meis.
Vellera sunt vobis Serum certantia bysso,
Me brevis et nimium trita lacerna tegit.
Ubera lacte tument, turgent abdomine ventres,
Me sitis interea vexat et atra fames.
Nuda domi coniux, ieiunaque pignora clamant,
“Quid facis? Ingratum, Tityre, linque pecus. 20
Pone pedum z rastro potius convellere glebas
Disce, vel agricolas sub iuga coge boves,
Aut acus aut forceps, aut armet subula dextram,
Aut densare para pectine fila levi.
Vel cole, quas olim tractavit Dardanus, artes,
Inque tuam Cereris collige farra penum.
Haec erne sed parvi, tenera dum messis in herba est,
Sintque sub imperio vitaque morsque tuo.
Hac ope corrades argenti quidquid et auri est,
Et te prae reliquis sponte sequetur honos. 30

9. Messori . . . escam] Allusion to Epistle ofJames‚ V. 4.

10. Bovi.] Imagery from 1 Corinthians, IX. 9.

12. Littus aro.] Ploughing the sands, like Ulysses.

25. Dardanus artes] In legend of Dardanus, famine leads to emigration and develop-
ment of agricultural arts, especially of horse-rearing.

