232 PARERGA (SUPPLEMENT).

Muribus hic inhians rimis ego pervigil adsto,
Murmure nec solito nec pede turbo lares,
Membra mihi laevo iurares sidere tacta,
Et caput, et molles diriguisse pedes.
Contraho pupillas, premeret ceu lumina somnus
Et lucem tenuis nil nisi rima trahit.
Mox ubi prorepit latebris fera, praepete saltu
Involo3 sic uncis praeda fit illa meis. 50
Vivit adhuc trepidans pedibusque tenacibus haerens,
Nescio quam tenui murmure poscit opem.
Annuo quaesitis, dimitto, libera vinclis
Illa fugit, trepidam mox ego sisto fugam.
Nec semel excurrit, quoties tamen illa salutem
Sperat ovans, toties in mea vincla redit.
Pectora confossus letali vulnere tandem
Sternitur, Anna, tuos musculus ante pedes.
Sin iuvat aucupium, noli tibi, Diva, volucrem
Quaerere, quae socias perfida mactat aves. 60
Hanc ego venatu supero, si fulminis ales-
Excipitur, volucrum me genus omne timet.
Non mihi sunt alae, praedam tamen aucupor astu,
Et quoties pennis est opus, arte regor.
Callidus observans volucres qua fronde tegantur,
Huc ego per tenebras, nocte silente, feror.
Arbore conscensa, somno dapibusque sepultas
Oecupo? sopitae sic iugulantur aves.
Talia te si fors recreant spectacula, Virgo,
Inter delicias me quoque pone tuas. 70

52. Tenui murmure.] The “ cheeping ’³ of the mouse is mainly meant, though possibly
“ mus” may include rats as well as mice.

