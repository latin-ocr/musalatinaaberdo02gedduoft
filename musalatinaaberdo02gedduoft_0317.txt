PARERGA (SUPPLEMENT).

Si sapis, haec sterili praefer commercia caulae,
Prima sit instantem pellere cura famem.â€™'
Sic queritur coniux, et coniugis aemula proles,

Haec etiam rixis miscet et illa minas.

Hei mihi, custodi, pecudes, succurrite vestro,
Auxilium ducibus ferre tenentur oves.

Hoc mihi debetur? vobis ego pascua monstro,
Pascua Cecropiis anteferenda favis.
Nunc rego per rupes: nunc in convallibus imis,
Carpitis ambrosias, me comitante, dapes.
Aestibus in mediis fessas ad fiumina duco,
Hic ubi divini nectaris unda fluit.
Hic sedare sitim fas est, et ponere sordes,
Quidquid et ingenitae 'corpora labis habent.
Si quam tentat ovem scabies, ego pharmaca praesto,
Ne gravis in reliquum serpat ovile lues.
Perdius et pernox etiam morientibus adsto,
Et cum non prosunt pharmaca, fundo preces.
Hostis ab insidiis miseras defendere caulas,
Quam gravis est nobis Herculeusque labor!
Mille caput monstris obiecto, mille periclis,
Cumque lupis pavido pro grege bella gero.
Cum nive, curn pluviis, cum ventis aspera surgunt
Proelia, dum partes excubitoris ago.
His ego pro meritis patior ieiunia, coniux
Esurit, et prolem torquet acerba fames.
Nocte revertuntur saturi cum matribus agni,
Pastori macies asperat atra genas.
Cetera pastorum gens gaudet sorte benigna,
Planaque sunt illi dolia, farcta penus.
Illa suas tondet, nullo culpante, bidentes,
Et saturas, nullo crimine, mulget oves.
Pastori bis quinta datur pars, iure quod ultra est
Ad dominum spectat lanigerumque pecus.
Pars mihi quae cedit vix est centesima, caulas
Sic ego dum sector, res mihi parva domi est.

60. Plana.] So Middelburg text. Plena more appropriate.
63. Bis quinta . . . pars] Allusion to the priestly tithes.

221

40

50

60

