 

PARERGA (suPPLEMENT).

Nitimur in vetitum : clausus magis aestuat ignis,
Undaque‚ si prohibeS, qua data porta, ruit.

Indignatur equus, quoties premis ora lupatis,
Frendet et in cavea dente timendus aper.

Tu sine matre, tui nascuntur semine Mystae,
Hos, Dea, ne fungos crede, sed esse viros.

Me dominam agnoscunt, quibus est genitalis origo,
Quidquid agas, stimulos Cypridis intus habet.

Dum, Dea, praeceptis naturam vincere tentas,
Desipis, et sterili semina credis agro.

Dumque vetas thalamos, tua qui praecepta sequuntur
Coniugio gravius ferre iubentur onuS.

Vulnus alunt venis, spem tu medicaminis aufers,
Et statuis medicam ne petat aeger opem.

Igne domus ardent Clariae, restinguere flammas
Tu prohibeS‚ lymphas et procul esse iubes.

Quam spectant iuvenes, non audent figere praedam,
Dum sitiunt, scelus est velle levare sitim.

Urit amor prolis, thalami tu pignora damnas,
Quemque colis nullo germine vernet ager.

Quis locus est studiis inter tormenta? palaestra
Haec tua, crede mihi, carnificina mera est:

Sunt mala, sunt thalamis, fateor, sua toxica, virus
Dulce sed Idaliae, dulce marita malum est.

Nectar Acidalium Permessi temperat undam,
Hoc sine letales sunt Heliconis aquae.

Commoda si quaeris, quot apes pascuntur in Hybla,
Tot bona, quam damnas, taeda iugalis habet.

Edomat et iuvenum tranquillat pectora coniUX,
Et quae fecit Amor vulnera, sanat Hymen.

Nupta virum recreat, chartis immersus ineptis
Dum stupet, et fessus vix sua membra trahit.

Oscula nunc libat, teneras nunc porrigit ulnas,
Nunc fovet ‘in tepido frigida membra sinu.

74. Habet.] So the Middelburg edition, but habent more likely.
81. Domus Clariae] Homes and haunts of the Muses.

217

70

80

90

IOO

