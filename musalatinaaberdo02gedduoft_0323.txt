PARERGA (SUPPLEMENT).

CLIV. 2. APOLOGIA CATELLINA.

Psittace, cur Dominam, par cui nihil adspicit aether,
Cur catulos rostro tarn petulante feris?

Quid tibi, non aptam volucri, movet, improbe, bilem ?
Scilicet odisti, quos amat Anna, canes.

Cur legem praescribis herae? Cur ferre recusas
Quos merito generi praetulit illa tuo?

Tu plumas iactas virides, miniataque colla,
Tinctaque Sidoniis crura tenella cadis.

Si color in pretio est, nostrum pars una ligustris,
Pars quoque puniceis cernitur aequa rosis.

Sunt quibus argenti nitor est, et fusilis auri,
Pictaque Coryciis lucida terga crocis.

Hos color electri commendat, ianthinus illos,
Parsque refert plumas, ales inepte, tuas.

Nec color est unus3 virgatos saepe catellos,
Et tessellato corpore saepe vides.

Candida sic radiant rutilis interlita guttis
Marmora, naturae luxuriantis opus.

Non aliter volucrem pinxit Iovis inclita coniux,
Pro meritis oculos cui dedit, Arge, tuos.

Tange pilos, iures amaranthi vincere floccos,
Et modo nascentis fila tenella croci.

Talia bombyces evolvunt stamina, talis
Aurea Phryxeae lana bidentis erat.

Si locus est meritis, famulum te nulla Dearum,
Delicias legit te sibi nemo Deum.

Nos laribus gens sacra sumus, nos Martis alumni
Credimus, et Triviae grata caterva Deae.

Psittace, nemo tuas evexit in aethera plumas,
In caelo gemini conspicis ora canis.

Nos genus illorum thalamos servamus heriles,
Sternimur et niveos virginis ante pedes.

16. Tessellato corpore.] The so-called “ coach dogs ’' must be here meant.

30. Gemini canis.] Procyon and Sirius the dogstar.

227

10

20

30

