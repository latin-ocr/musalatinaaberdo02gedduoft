PARERGA (SUPPLEMENT).

CLII. 2. VENUS MINERVAE.

Palladis iratae legi, non verba sororis,
Haec quoque luce carens auribus hausit Amor
Me puduit, tua risit Amor convicia, vero
Proxima, sed natae non memoranda Iovis.
Mars pater, et Myrrhae fixit mihi basia proles,
Hos praeter Veneri basia nemo dedit.
Claudere sed numero quisquis Iovis oscula tentat,
Expediat Siculum quot mare volvat aquas,
Ferre sed haec possem: laesae dispendia famae
Non moror, infringi sed mea iura queror.

Nemo tibi clipeum, vel, quam geris, invidet hastam ;

Cur mihi tu, nato cur, Dea, tela negas?

Cypridis odisti taedas, quia semine nullo
Nata, sed e cerebro crederis orta Iovis.

Matre carens virgo, natales excute Martis,
Caelicolum nemo est quem vocet ille patrem.

Hunc matrona Iovis Florae concepit in hortis,
Nescio quo tacto germine facta parens.

Non tamen hic odit, tu quod facis improba, taedas,
Nec semel huic pectus cuspide fixit Amor.

Te castam vocitant (nec enim manifesta negabo),
Casta sed est, quam vir nemo deusve rogat.

Quis velit amplecti, quos gestas, Gorgonis angues;
In scilicet vertunt Gorgonis ora procos.

Sed neque te castam iacta: non vana mariti
Pugna mei tecum, nec sine labe fuit.

Testibus ancillis post luctam prodiit infans,
Nec satis occuluit cista dolosa nefas.

Virgone post luctam mansisti Ρ Gignere prolem
An sine matre potest sola libido viri?

Sed castam te finge ε tuos cur cogis alumnos,
Quae tibi cudisti iura severa sequi?

5. Mars pater.] i.e., father of Cupid.
5. Myrrhae proles] Adonis.

24. Scilicet.] So the Middelburg edition. Read silices for metre and sense.

27. Prodiit infans] The story of Erichthonius in Attic legend.

215

10

20

30

