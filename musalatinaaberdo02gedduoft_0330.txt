234 PARERGA (SUPPLEMENT).

Maiestas in fronte fuit, prudentia pectus
Imbuit, in labris mellificastis apes. 10
Rexit iter pietas et fas et candida virtus,
Et proavum probitas et sine labe fides.
Victor erat, dominusque sui, nullius egenus,
Et male quaesitas sprevit et odit opes.
Larga manus semper fuit, et domus hospita, nullis
Arca fuit, nullis horrea clausa seris.
Martis opus didicit, sed pacem praetulit armis,
Et placuit nullo sanguine parta quies.
Omne fuit studium patrios evolvere fastos,
In quibus ingentes saepe legebat avos. 20
Saepe Caledonios cingens indagine saltus,
Gaudebat catulos per loca senta sequi.
Nunc volucri timidas figebat cuspide damas,
Nunc in fulmineos comminus ibat apros.
Mox oculos falco pascebat, et ardea tranans
Nubila, remigio vectus uterque levi.
Vicit amor pecoris generosi? doctius illo.
Nemo gubernavit colla ferocis equi.
Nunc docuit glomerare pedeS, nunc ducere gyros,
Nunc cursu celeres antevolare Notos. 30
Aurea quem tangit virtus et nobile pectUSâ€š
Da lacrimas, Moravum da pia tura duci.
Optimus hic procerum, patriae virtutis imago,
Et speculum priscae nobilitatis erat.

21. Cingens.] This word describes the so-called Tinchel in Highland hunting, as
Scott describes it in Lady os Lake, Canto VI.

