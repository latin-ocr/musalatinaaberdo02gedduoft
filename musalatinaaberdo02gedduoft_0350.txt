254

MISCELLANEA.

Hei mihi ! nunc non es, Scotia, qualis eras.
Bellica gens audis ; sed belli exstinxit amorem
Longa quies : etiam segnius arma paras.
Mollia, si nescis, enervant otia vires:
Militis et sagulum turba togata fugit.
Aliger Ichnobates fit desuetudine tardus ;
Bos iuga retractat ; frena recusat equus.
Finge sed expertos bello, iuvenesque senesque
Quotquot habes ; belli, dic age, nervus ubi est?
Non tibi Pactoli rutilo fluit alveus auro,
Aut Tagus aut sitiens India mittit opes.
Si pecus, et segetes, et quae fert retia, demas,
Tu nil militibus quod numeretur habes.
Praedia nil praeter restabit milite dignum :
Haec quoque victoris praemia forsan erunt.
Sed neque turritis cinguntur moenibus urbes;
Moenia vel, si quae cernis, hiulca vides.
Nec, quibus aequor aras, armantur milite puppes ;
Navita vulnifico nec tegit ense latus. λ
Nec tibi vel rostro navis munita, nec armis,
Qualia Cyclopum sunt fabricata manu.
Mille rates inter, fluctus vix ulla marinos,
Vix insultantes sustinet ulla rates.
Hoc quoque pensetur: dubio decernere Marte
Non dubitas : nasci de duce rixa potest.
Dux erat Argivis Graiorum maximus : inter
Mille pares, belli quis, rogo, ductor erit ?
Dum potes, et fas est, fragilem tot fluctibus alnum
Eripe : festina collige vela manu.
Rex iubet, illustri Scotorum sanguine cretus:
Sit pudor, alterius iussa vel arma sequi.
Pone minas ; veniae locus est ε hanc obtulit ultro
Carolus, et, pacem dum petit, arma quatit.
Illius auspiciis hostes exscinde : sagittas
Tingere fraterno sanguine, turpe puta.
Saepe tibi iugulum peregrinus praebuit hostis ;
Scotia, nunc iusto, dum furis, hoste cares,

37. Ichnobates] Species of bound.

40

60

