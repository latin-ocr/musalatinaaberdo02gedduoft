10

EPIGRAMMATA.

Arboris hic nixus trunco vim cornibus arcet
Cervus, et arreptos tollit in astra canes.

Hic capreas damasque quatit fuga, pone molossos
Cernis anhelantes per loca senta sequi.

Terga feris, canibus foedatos sanguine rictus
Adspicis, et duris crura notata rubis.

Nec leo, nec turpes desunt venantibus ursae,
Villosusque bison‚ et maculosa tigris.

Stant circum iuvenes; vibrat hic venabula, librat
Hic iaculum, teretes expedit ille plagas.

Cuncta nitent au1·o; facies argentea silvis
Obtigit‚ argento sub pede lucet humus.

Hic nemorum regina feras agitare, relictis
Montibus, hic artes disce, Minerva, tuas.

5. Aves.

Dona Lidintoniae semper victura Minervae
Hic picturatae conspiciuntur aves.

Alituum stipata choro regina volucrum ·
Nascitur hic Phoenix, quo perit, orta rogo.

Sublevat hic leporem pedibus Iovis ales3 ab alto
Poscere mortales praeda videtur opem.

Sole relucentem volucris Iunonia caudam
Circinat, et pluma multicolore nitet.

Mille Dioneae volucres dant oscula rostris,
Colla tument, plumis nec color unus inest.

Vincit olor candore nives, sed, eburnea colla
Artificis quod sint candidiora, dolet.

Concolor arboribus virides hic explicat alas
Psittacus, et sola garrulitate caret.

Stant pugiles hic lucis aves: in vertice cristae,
Ignis inest oculis, cruribus arma rigent.

58. Maculosus] Here, os the tiger ; would be more correct, of the leopard.

63. Regina.) Diana, the huntress.
64. Artes tuas.] Embroidery is among the arts of Athene Ergane.

60

80

65. Lidintoniae.] Lethington‚ in the sixteenth century, was pronounced Ledington.

It formed the seat of the Maitland family, ennobled as Lauderdale.

