NUPTIALS IN HOUSE OF BOUILLON. 19

LVI. DE ARMILLA, QUAM TURRAEA SPONSO DEDIT.

Sunt gemmae pars una tui, pars altera crines,
Armilla, hinc ingens surgit et inde nitor.
Gemmas concha tulit, qua quondam mater Amorum,
Nata recens, Cyprum per mare vecta fuit.
Candor in his niveus, nitor est, fratri aemula qualem
Orbe micans medio fundere Luna solet.
Laevior his non est, non ipsa rotundior orbis
Machina, non Paphiae lactea mamma deae.
Nympha dedit crines3 Mosae Sedanensis ad undas,
Hos sponso laqueos texuit ales Amor. 10
Concolor Heliadum lacrimis coma, concolor auro est,
Et, quo pinguntur rura Cilissa, croco.
Non levis hanc tenui vincit lanugine byssus,
Fila nee extremi talia Seres habent.
Nec qui se circum glomerat sua viscera bombyx,
Nee fera daedaleum quae pede texit opus.
Nec mage subtiles ars finxit Lemnia casses,
Nuda repentino eum Dea capta dolo est.
Quae Rhodus in vacua fertur servasse tabella,
Talia pictorum fila fuisse putem. 20
Hic Bereniceo missus de vertice erinis,
Vel cirrus Veneris, vel tua, Phoebe, coma est.

5. Fratri aemula.] Aemula agrees with Luna, by anticipation, or is used adverbially.

16. Fera.] Probably the spider.

18. Nuda.] The adventure in the eighth Odyssey as to entrapping Venus and Mars
together.

