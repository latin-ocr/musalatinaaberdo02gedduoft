190 EPIGRAMMATA.

CXXXVII. TUMULUS NOBILISSIMAE HEROINAE, ANNAE
CAMBELLAE, MARCHIONISSAE DE HUNTLEY.

Erige Cambellae tumulum de marmore puro,
Hic ubi Lichtoni Praesulis ora vides.
Incumbat Phrygiis moles operosa columnis,
Et Mausolei nubila tangat apex.
In medio sculpenda Dea est, quae crinibus aurum,
Sidera luminibus, pectore vincat ebur.
Coniugis Huntlaei iuxta caeletur imago,
Martia fulminei quae gerat ora ducis.
Candida nobilibus varientur marmora gemmis,
Et spoliis Rubri Sidoniique maris. 10
Congere sapphiros, adamanteis, iaspides, ignes
Et quos chrysolithus, quosque pyropus, habet.
Nec nitor argenti desit, nee divitis auri,
Quod legit in patriis gens Peruana iugis.
Ars pretium superans formet sine labe toreuma,
Phidiaca dignum Praxitelisque manu.
Optima quae rerum fuit, et pulcherrima, tali
Promeruit tumulo vel meliore tegi.

2. ΟΝ THE SAME.

Why risest thou in Parian marble a wondrous tomb‚ and wherefore
gleamest thou with the perpetual light of so many gems? Why are the stones
crusted over with silver and with gold ? why seekest thou a grace from the art
of Phidias? Since thou enclosest in thy rich womb Cambella’s ashes, thou
hast that within that doth commend thee more.

2. DE EODEM.

Marmore cur Pario surgis venerabile bustum,
Et tot gemmarum perpete luce nites?

Argento lapides cur incrustantur et auro?
Cur tibi Phidiaca quaeris ab arte decus?

Cambellae cineres gremio cum divite claudas,
Quod te commendet plenius, intus habes.

